_id: d93828d0-95ed-4798-a82a-3aa143383a95
email: f8decbe3650e43587e1e3ab21776c59e063be897546c6e8063c91352bcc4f779
compony: آرکس
slug: arexgo
job_name: ' '
state: پاره وقت
agent: >-
  Mozilla/5.0 (Windows NT 10.0; Win64; x64) AppleWebKit/537.36 (KHTML, like
  Gecko) Chrome/103.0.0.0 Safari/537.36
rate: '1'
description: >-
  اگر بصورت خیلی خلاصه میخواهید که از فعالیت‌های این شرکت باخبر شوید در یک جمله
  بهتون میگم که این شرکت از اون دسته از شرکت‌هایی است که وبسایت‌هایی رو تحت
  عنوان آزمون ورودی و مشروط ازتون میخواد طراحی کنید که خود این وبسایت پروداکت
  هست و به فروش میرسه و در آخر خیلی شیک و مجلسی به هر دلیلی بیرونتون میکنن.

  اجازه بدین مفصل تجربه خودم رو باهاتون به اشتراک بزارم:

  4 ماه بعد از ارسال رزومه من به شرکت باهام تماس گرفتن و گفتن که رزومه‌تون مورد
  قبول قرارگرفته و باید یک وبسایت بصورت آزمایشی برامون طراحی کنید و این به عنوان
  آزمون ورودی برای اعتبارسنجی مهارت‌های شماست، حداقل قیمت کاری من رو ازم به صورت
  ساعتی پرسیدن و عرض کردم ساعتی 56 هزارتومان. بعد از طراحی وبسایت دوباره تماس
  گرفتن که در روزهای آتی همکارانمون جهت مصاحبه باهاتون تماس میگیرند. فرایند
  مصاحبه تنها چیزی که در بر داشت پاسکاری کردن به افراد مختلف بود. هیج کسی هیچ
  نوع سوالی از من نداشت فقط بین افراد مختلف پاسکاری میشدم و با یه حالت طلبکارانه
  یک سری قوانین و اطلاعات تماس نفر بعدی بهم داده میشد ولاغیر. مصاحبه بسیار مبهم
  بود هر سوالی که مطرح میکردم بدون جواب میموند، اگرهم پافشاری میکردم برای گرفتن
  جواب یا جواب مبهم و حاشیه‌ای میشنیدم با این مسئله روبه رو میشدم که درآینده
  سوپروایزرتون بهتون اطلاع میدن. راستی! فرایند استخدام و مصاحبه یکماه و نیم طول
  کشید!

  در اینجا بود که شک کردم، رو لینکدین و تجربه‌گیت خیلی دنبال تجربه افراد گشتم و
  چیز خاصی پیدا نکردم برای همین تصمیم گرفتم امروز این تجربه رو باهاتون به اشتراک
  بزارم که در آینده هیچکس دیگه‌ای مورد سواستفاده قرار نگیره.

  نهایتا به بنده گفتن که باید یکماه دیگه مشروط کار کنم تا ازمهارت های بنده مطلع
  شوند به این صورت که اگر سوپروایز من رو تایید کرد در این شرکت میمونم و اگر
  تاییدم نکرد بدون دریافت هیچ حقوقی باید شرکت رو ترک کنم. درصورت تایید سوپروایزر
  حقوق رو برای من از 4 تا 7 میلیون تومان تعیین میکنه.

  سوال؟ اگر من آزمون ورودی دادم، یکماه مشروط به دلیل چی بود؟ اگر قراربود یکماه
  مشروط کار کنم آزمون ورودی برای چی بود.

  سوال دوم؟ مگر من بهشون حداقل قیمت ندادم؟ پس سوپروایزر برات تعیین میکنه یعنی
  چی؟

  بعد از اعتراض من به مبلغ دریافتی گفتن که این برای کار پاره وقته فعلا ابتدای
  کار باید پاره‌وقت کار کنم، از روی نیازم به پول برای عمل جراحی پدرم قبول کردم
  که یکماه مشروط رو بگذرونم.

  در ابتدای شروع یکماه کار بصورت مشروط به من گفتن که این وبسایت رو باید طراحی
  کنی (صفر تا صد طراحی برعهده خودت از جمله(طرح XD و ایده پردازی، طراحی و ساخت
  تصاویر و محتوی، توسعه و دولوپ و...)) که در مجموع 80 ساعت زمان میبره و باید ده
  روزه(روزی 8 ساعت) (شامل روز تعطیل و جمعه) تحویلش بدی.

  سوال؟ مگر کار پاره‌وقت نبود الان چرا شد روزی 8 ساعت؟

  سوال؟ مگر من دولوپر نیستم؟ چرا باید دیزاین و جمع اوری اطلاعات رو بدون انجام
  هزینه اضافی انجام بدم؟

  حتی در این یکماه مشروط هم هیچ سوال تورو پاسخ نمیدن و همیشه با یک حالت
  طلبکارانه باهات برخورد میکنن. همه وبسایتها روی هاست خودشون باید طراحی بشه و تو
  اجازه دسترسی به هیچگونه آپلود و یا حذفی نداری، هرچیزی بخوای برای طراحی وبسایت
  استفاده کنی باید بدی به خودشون که آپلود کنند، از جمله فونت و ... حتی دسترسی به
  امکانات صفحه ساز وردپرس و قالب رو هم محدود کردن به طوری که تو به بیش از نیمی
  از امکانات دسترسی نداری.

  با دو اسم آرکس و پیزا360 یا پیتزا 360 فعالیت میکنن اما این شرکت حتی اکانت
  لینکدین و دامین معتبر نداشت. و کاملا از قبل واضح بود که چه اتفاقی قراره بیافته
  منتهی به دلیل نیاز بنده به پول برای هزینه‌های درمان به ناچار ادامه دادم. تمام
  یوزر پسورها از سکرت چت تلگرام براتون ارسال میشه بیش از 90 درصد پیامها تو سکرت
  چت براتون ارسال میشه، یک کانفیک بهتون میدن که فقط با استفاده از اون میتونید به
  وبسایت لاگین کنید. و در اخرسرهم خیلی راحت دسترسی هاتون رو قطع میکنند و شما
  نمیتونید حتی وبسایتی که خودتون طراحی کردین و براش زحمت کشیدین رو ببینید!

  و در آخر به بهانه اینکه در یکی دوتا از سکشن‌هایی که برای وبسایت (با موضوع
  کارواش) طراحی کردن از متون لورم اپیسوم استفاده کردم با این جمله (شما دانش و
  مهارت کافی ندارید) ازتون خداحافظی میکنند و نهایتا از تمام گروه های تلگرام ریمو
  میشید و توسط تمام اشخاصی که باهاشون حرف زدین بلاک میشین.

  سوال؟ چرا باید بلاک بشم؟

  سوال؟ نمیشد متون رو ویرایش کرد؟

  سوال....؟

  از اون دسته از شرکت هایی هستند که دولوپر رو یک موجود مزاحم به درد نخور رو
  اعصاب احمق فرض میکنند.


  و در آخرهم متوجه شدم که وبسایتی که به عنوان آزمون و وبسایتی که در یکماه مشروط
  طراحی کردم رو با قیمت بالایی به فروش رسوندن


  خلاصه: بعد از سه ماه از ارسال رزومه دعوتت میکنن برای مصاحبه، هیچ چیزی هیچ وقت
  در فرایند مصاحبه شفاف نیست، تنها اتفاقی که در این مدت زمان میافته پاسکاری بین
  نفرات مختلفه(حدود ده دوازده نفر)، هیچ وقت اعضای تیم رو نمیبیند و شماره تماسشون
  رو ندارین و تنها از طریق سکرت چت تلگرام باهاتون در ارتباطن، و درآخر به دلیل
  استفاده از متون لورم اپیسوم برای وبسایتی که باید خودشون اطلاعات رو بهتون بدن
  بیرونتون میکنن و از همه بدتر کل اعضای تیم #کلاه_بردار #آرکس (اگر واقعا تیمی
  باشه) عین طلبکار باهات حرف میزنن


  برای اثبات حرف‌هام اسکرین شات هایی رو در ادامه قرار دادم

  امیدوارم شما مورد سواستفاده قرار نگیرید. بدرود


  #آرکس #ارکس #arex #arexgo #pizza360 #تجربه_کاری
pros: []
cons: []
timestamp: 1658911158046
date: 1658911158046
